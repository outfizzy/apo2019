# Analiza i projektowanie obiektowe

Celem zajęć jest przekazanie wiedzy z zakresu metod i technik analizy i projektowania obiektowego pozwalających na efektywne budowanie programów w językach obiektowych. Podstawowym efektem kształcenia jest umiejętność obiektowego podejścia do modelowania systemów informatycznych. W szczególności po zaliczeniu przedmiotu student będzie potrafił:

- określić rolę analizy i projektowania obiektowego w procesie tworzenia oprogramowania

- określić zależności pomiędzy cyklem życie oprogramowania, a analizą i projektowaniem obiektowym

- wykorzystać UML w procesie analizy i projektowania obiektowego

- określić zależności pomiędzy wymaganiami do systemu informatycznego, a analizą obiektową

- zebrać wymagania do systemu informatycznego w postaci przypadków użycia

- zbudować model wiedzy dziedzinowej w oparciu o wymagania zapisane w postaci przypadków użycia

- wykorzystać diagramy interakcji w procesie projektowania obiektowego

- przypisywać obiektom odpowiedzialności (metody) z wykorzystaniem odpowiednich metod i technik

- zbudować projektowy diagram klas

- wykorzystać wzorce projektowe w procesie projektowania obiektowego

- modelować zachowanie systemu informatycznego z wykorzystaniem diagramu stanów

- zaprojektować architekturę logiczną systemu informatycznego z uwzględnieniem podejścia warstwowego
